19

— ——-—--—--.——-—-

Sed omnino judicium de illis, quorum modo mentio facta est, titulis (Cui I, 34; cf. IV,
p. 63. ΙΙ, 809b) difficilius visum est. Quamquam quod priore loco cautum est, ut euthynus cum
assessoribus suis in reum quendam certam multam statueret, quod nisi fecissent, ipsi essent
multae solvendae obnoxii, hoc ita facile quis explicare possit, ut censeat euthynorum potestatem
ac provinciam quinto saeculo aliam fuisse atque eis temporibus, de quibus ab Aristotele edocemur.
Sed alterum decretum memorabile, quod de colonis in mare Hadriaticum deducendis factum cura-
torum navalium traditioni ann. 325J4 institutae insertum est, cum libelli Aristotelici testimonio
aequale fere sit, non eodem poterit modo explicari. Et vereor, ut omnibus satis probabile videatur,
quod Wil. II, 237, n. 23.1 proposuit, hoc loco formulam vetustiorem ab ipso rogatore non recte
perspectam· sive non recte adhibitam repeti. Si vero statuerimus illa ‚euthynis extra ordinem
mandata fuisse (Gilbert p. 253, n. 1), difficultatem hanc magis evitavisse quam explanavisse vide-
bimur. Ac ne id quidem recte disputatum putamus (Busolt p. 227) euthynorum fuisse multam
statutam omnibus eis imponere, qui, quae populus decrevisset, non effecissent. Nam de eis certe,
quos descripsit Aristoteles, euthynis tale quid nusquam traditur, quippe qui quaesitorum munere
functi sint, non accusatorum publicorum3 et frustra provocatur ad Pollucis locum quendam, ²
quocum conferendum est schol. ad Plat. leg. XII, 945.3 Illis enim testimoniis perturbatis ac
confusis omnino nibil probari posse rectissime monuit Wil. ΙΙ, 241.

Attamen, quae hoc titulo traduntur, minime talia sunt, qualia ad euthynos nostros pertinere
nequeant. Nihil enim, quantum vide0, obstat, quin existimemus hoc quoque loco de rationibus rite
reddendis esse sermonem. Illud solum statuitur, ut ipsi euthyni cum assessoribus multam lege
finitam praestent, si quis certi cujusdam delicti apud eos juste accusatus poenam meritam effugerit.
Nulla igitur re cogimur, ut putemus ipsos euthynos de criminibus illis judicavisse causa non ad
thesmothetas delata. Neque id nimis videri potest mirabile hominum privatorum bic mentionem
fieri, cum, quicumque aliquas res publicas administrandas suscepissent vel legibus, ut id facerent,
essent coacti, et in judicio rerum gestarum examen subire deberent et postea apud euthynos
accusari possent. Atque eo minus in hac re offendendum est, quoniam hoc loco de colonia
deducenda agitur.

Quae cum ita sint, nihil certi de euthynorum eorumque assessorum negotiis statui poterit
praeter ea, quae apud Aristotelem inveniunt-ur. Illa tamen eiusmodi sunt, ut satis accurate de
illorum potestate publica Judicandi nobis dent facultatem neque, quomodo eorum provincia differat
a logistarum, in dubio relinquatur. Poterat, quisquis magistratum criminis alicujus reum facturus
erat, aut praesens sive apud logistas sive in judicio eum accusare aut scriptam accusationem
euthynis tradere. Quaenam autem γραφαὶ περὶ τῶν εὐθυνῶν praeter illas ad euthynos delatas esse
potuerint, non videmus. Ea igitur, quae ab oratoribus Atticis de rationibus a magistratibus
redditis commemorantur, ad haec duo euthynarum genera videntur spectare omnia. Utrum vero

¹ ‚Der ganze tenor klingt sehr archaiscb‚ und die ganze coloniegrundung‚ zu der dieses psephisma gehort,
ist ein ausfluss der lykurgischen restaurationspolitik. so durfte auch bier die formal eben nur formel sein.‘

² VIII, 100: οἱ δὲ εὔθυναι, ὥςπερ οἱ πάρεδροι, τοῖς ἐννέα ἄρχουσι προςαφοῦνταε· οὗτοι εῖςπράσσουσι καὶ τοὺς·
ἔχοντας , . .

³ Ἐκπράσσει δὲ ὁ εὔθυνος, ὅσα ἐπὶ τῆς ἀρχῆς, ᾗ προς-τέτακται, ὤφλόν τινες εἷς τὸ δημόσιον.

