Ἀθ. 48); κᾶν τις βούληταί τινε τῶν τὰς εὐθύνας ἐν τῷ ὃικαστὴρῖῳ δεδωκότων ἐντὸς γ’ ἡμερῶν
ἀφ’ ἧς ἔδωκε τὰς εὐθύνας awanam... ἐμβαλέσθαι e. q. S.

Sed jam totum hoc caput perlustremus. Accipimus denos quotannis euthynos sorte ductos
esse, singulos ex singulis tribubus, Eorum sortitionem a senatu factam 'esse verborum contextu
rerumque serie efficitur. Quod autem Wil. ΙΙ, 234. putabat senatores eos ipsos quoque fuisse, id
certe non eadem confidentia audeo affirmare. Deest enim in describenda euthynorum sortitione ἐξ
αὐτῶν, quod paragr. praeced. de legistis senatoriis usurpatum legimus; contra ibi omissum est
ἕνα ἐκ τῆς φυλῆς; quamquam non negandum puto φυλάς etiam de senatus partibus potuisse dici.
Itaque hanc rem nunc in incerto relinquendam esse censeo.

Differunt euthyni a plurimis magistratibus ea re, quod bini singulis assessores erant, etiam
ei sorte creati. Quod cur factum sit, facile est ad intellegendum. Judicum enim quodam modo
munere fungebantur, neque, quin antiquioribus temporibus latius eorum potestas patuerit, dubitandum
mihi quidem videtur. Assessoribus igitur adjunctis prohibebatur, ne ex uuo judicium penderet.
Debebunt singuli cum assessoribus suis euthyni in foro ad singulas heroum eponymorum, qui
dicebantur, statuas (κατὰ τὸν ἐπώνυμον) considere, eo haud dubie consilio, ut unicuique tribulium
facilis ad suum euthynum aditus pateret. Sed quid illud ταῖς ἀ[γορ]αῖς, quod in codice scriptum
fuisse nunc omnes fere consentiunt (cf. Kaibel l. l. Wil. II, 235), sibi velit, non ita facile expli-
catur. De tribulium concionibus cogitari non posse mihi paene certum est, quas in foro habitas
non esse rectissime Wilamowitzius adnotavit. Neque quidquam eo proficitur, quod Kaibelius
putavit illas conciones solum ad tempus definiendum hoc loco nominari; nam temporis definitionem
in eis, quae sequuntur, habemus. Itaque una, quae quidem adhuc inventa sit, mihi videtur idonea
esse reique ipsi convenire Wilamowitzii interpretatiO, quae haec est: in den Stunden des Markt-
verkehrs, quamquam exempla apta, quibus hic vocabuli usus illustretur, non sunt in promptu.

Proximis verbis edocemur accusationes apud euthynos non concessas fuisse nisi in eoS,
qui antea rationum reddendarum causa in judicium introducti essent; qua de re supra paucis
disputavimus, At fieri vix poterit, quin temporis accusationibus illis statuti definitio, quae hic
invenitur (ἐντὸς γ’ ἡμερῶν ἀφ’ ἧς ἔδωκε τὰς εὐθύνας sc. ἅρχων τις) dubitationem moveat. Quamquam
de γ’ in λ’ mutando non cogitamus3 videntur enim tres dies illis rebus administrandis satis fuisse.
Tamen statuendum esse crediderim Aristotelem hoc loco minus accurate locutum esse. Quomodo
enim animo nobis effingere possumus euthynos decem ternis diebus post singulos semper magi-
stratus Judicum calculis absolutos in foro consedisse? Id omnino fieri non potuisse manifestum
est. Putaverim igitur Aristotelis verba ita intellegenda esse, ut tribus illis diebus euthynos
munere functos esse statuamus, quibus triginta illi priores exciperentur omnibus magistratuum
euthynis publicis constituti. Quod temporis spatium ne cui nimis breve videatur, considerandum
est unicuique civium (vel etiam hominibus exteris) tantam hypeuthynos accusandi facultatem
concessam fuisse, ut non ab omni probabilitate abhorreat hanc licentiam temporis certe finibus
angustioribus esse repressam.

Paullo pleniuS, quam solet, Aristoteles verbis insequentibus describit, qua ratione euthyni
causas ad se delatas tractaverint. Id propterea factum esse suspicor, quod ejusmodi actio juris

Attici sine dubio propria erat. Et primum quidem scriptis opus erat accusationum libellis, quae
a

 

