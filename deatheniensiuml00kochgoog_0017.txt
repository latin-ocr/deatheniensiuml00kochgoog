11-

 

Tamen totam actionem accuratius explicaturis complures difficultates haud parvae oriuntur.
Primum, quinam fuerint decemviri illi ‘a pago electi, non ita facile est ad explicandum. Schoellius
eosdem illos putat esse atque synegoros qui supra commemorantur, eumque omnes fere secuti suntl
praeter Haussoullicrum (l. l. p. 81: Nous ne savons pas quel etait le nombre des synegores du
deme). Qui quod synegoros non vere magistratus fuisse dixit (Les synegores ne sont pas, a
proprement parler, des magistrats: ce sont des assistants, βοηθοί), id nunc praetermittamus.
Rei publicae enim synegori quin magistratus fuerint, dubitari non licet. Sed synegoros a decem-
viris secernendos esse recte videtur existimare. Nam etsi facile Schoellio concedimus obscuritatem
quandam dicendi in decretis Atticis, praesertim paganorum, haud raro inveniri, ut non in eo
offendendum sit, quod eidem modo synegori modo decemviri appellentur, tamen unum obstat,
quominus ei adstipulemur. Nam ex vers, 24. cognoscimus multam magistratibus reis a decemviris
constitutam esse. Hoc vero non synegororum officium fuisse ex eorum Jurejurando elucet. Contra
in ea jurandi formula, cujus posterior pars vers, 9. sqq. servata est, recte sine dubio suppletum
est [καὶ τιμὴσ]ω e. q. s, Propterea non extra dubitationem mihi videtur positum esse euthyni
illud jusjurandum esse.² Accedit quod sollemniora hujus jurisjurandi verba concinunt quodammodo
cum heliastarum ὅρκῳ in Demosthenis oratione Timocratea servato. Nam illud negari non poterit
decemviros illos judicii instar creatos esse. Immo ne judicii (δικαστηρίου) nomen quidem a tali
paganorum actione prorsus alienum inauditumque fuisse memorabili Aexonensium decreto sumus
edocti, quod inter alios titulos Aexonenses H. G. Lolling (Mitt. d. d. arch. Inst. z. Ath. IV,
p. 193 sqq.) edidit atque enarravit. Quod quamvis mutilum sit, cognoscere possumus paganos
ipsos judicum munere functos esse praeside demarcho³; sed ibi non de euthynis agitur. Apud
Myrrhinusios quoque demarchus decemvirum judicio praesidebat. Accusatorum partes sine
dubio synegori agebant, qui juraverant συνηγορῂσειν τῷ δήμῳ. Quomodo autem verba, quae
proxime insequuntur, intellegenda sint (καὶ ..... εῐσϋαι ἃ ἄν μοι δοκεῖ δικαιότατα εἶναι), nondum
mihi liquet. Quod euim 'Kumanudis posuit ψηφιεῖσθαι litterarum vestigiis satis aptum, de synegoris
recte dici posse non putaverim,4 aliud quid frustra circumspexi. ⁵ Sed quidquid de his rebus

 

 

1 Haec etiam Wilamowitzii (11, 239) sententia videtur esse, cum jusjurandum (ψηφιεῖσθαι ἃ ἄν μοι δοκεῖ
δικαιότατα εἴναι) ad decemviros referat. At quomodo hoc cum eis congruat, quae p. 232 n. 7. dixit, non video.

² Non mihi contigit, ut vers. 8. et 9. probabiliter restituerem. Haec tamen dispici posse mihi visa
eunte . ἐμοὶ οὑ[δὲν·] καὶ εἰδότος ἐμο[ῦ . . . . ι . .]ν ε[ἴνα]ι οὐδεμίαν· [κ]αὲ ἐὰν e. q. fl. Illud igitur apparet haec
omnia ad eandem jurandi formulam pertinere.

³ Non demarcho accusatore, quod Lollingius putabat3 accusatorum partes apud syndicos profecto eraut,
quorum ibi mentio fit. Nec consentiam cum Lollingio ,iusjurandum illud, quod tit. IV. legitur quodque similem
habet clausulam atque id, de quo modo diximus, nisi quod Neptunus pro Apolline positus est, ad demarchum
referendum esse; syndicis potius vel ips'is paganorum judicibus his verbis jurandum fuisse crediderim.

⁴ Quamquam hoc maxime verbo tota Schoellii de synegoris disputatio insistit.

⁵ Si vera sunt, quae supra disputavimus, putandum erit de euthyni officiis et Jurejurando primis tituli
versibus dictum fuisse. Quaenam vero ejus partes fuerint, non facile exputabitur. In tanta explicandi difficultate
licebit fortasse aliam quoque coniciendi viam significare quamvis non nimis probabilem. Nam si concedere possimus
Schoellium recte ,iudicavissffi cum versus 9 sqq. ad euthyni jusjurandum referret, coniciat quispiam ante verba
[ψηφι]εῖσὺαι e. q. s, lapicidae errore omissum esse τοὺς δέκα τοὺς αἱρεθέντας. Haec conjectura propterea non nimis
videtur audax, quod totus titulus incredibili paene neglegentia exaratus est. Sed haec indicavisse satis habemus;
utra explicandi ratio probabilior sit, alii dijudicent.

