'’⁰‘1‘8

 

continerent accusatoris accusatique nomina et crimen, adjuncto praeterea poenae genere, quod
unicuique Justum videbatur3 nam in hoc statuendo suo accusator agebat arbitrio (καὶ τίμημα
[ἐπιγραφμμενος ¹ ὅτι ἂν αὐτῷ δοκῇ). Itaque quin tales causae inter γραφάς recensendae sint, nemo
erit qui dubitet, quamvis facile concedamus earum condicionem non plane eandem fuisse atque
ceterarum hujusmodi causarum. Maxime autem ea re a reliquis differunt, quod euthynorum erat
in crimina inquirere et de eis praejudicare (dvaxpc'veffl et καταγιγνώσκειν), non erat accusatos in
Judicium introducere (εῑςάγειν). Causas enim privatas judicibus illis quadraginta, qui vocantur
οἱ κατὰ δήμους, tradebant, cum magistratum reum esse judicaverant, publicas autem ad thesmothetas
deferebant. Unum in his Aristotelis verbis dubium potest esse, quomodo lacuna col. XXV, v. 52.
sit explenda (cf. Sandysii adnot). .

Quid enim ἀναγράφει hoc loco significet, non satis intellego. De ἐγγράφειν verbo quamvis
in ejusmodi rebus saepe usurpato propterea dubitandum esse existimo, quod alioqui semper de
magistratibus ipsis rationes reddituris et sive conjunctum cum λόγον vel εὐθύνας sive nullo objecto
apposito legitur. Dubito an maxime commendetur ἐπιγράφει comparatis legis cujusdam verbis,
quae apud Aeschinem (I, 35) inveniuntur. ³ Sed haec omnia non videntur sufficere, ut litterarum
in papyro exstinctarum spatium recte expleatur; contra quae primo conjecerant Kaibelius et
Wilamowitzius, hujus spatii fines excedunt. Ac fortasse certi quidquam statui vix poterit;
putaverim equidem tale quid scriptum fuisse quale μετεπιγράφει.

De ipsa autem re judicium certum est: cum acceperant thesmothetae scriptam accu-
sationem, causa eis praesidibus redibat in judicium. In ejusmodi euthynarum causis πρόαλησιν
fuisse necessariam monuit Lipsius Att. Proc. p. 7 84. Ceterum synegoris publicis opus non fuisse
in aperto est3 nam ei, qui ad euthynos rem rettulerat, etiam apud judices accusatoris partes
erant agendae.

Restat unum, in quo ab aliis dissentiendum esse nobis videatur. Wilamowitzius enim
(II, 243) statuit thesmothetas causas ab euthynis instructas sibique traditas repudiare potuisse.
Nititur sine dubio ejus sententia verbis ἐὰν παραλάβωσιν. Atqui nullum novi exemplum, quo
certo possit demonstrari verbum παραλαμβάνειν idem significare ac nostrum ,annehmen‘, sed
semper, quantum intellego, ejus verbi sententia est ,in Empfang nehmen‘, traditum aliquid accipere,
velut regnum hereditatis Jure talia.⁴ Ac si putemus thesmothetis in integro fuisse, utrum accu-
sationes delatas reciperent an recusarent, euthynorum prorsus nullus fuerit usus. Accedit, quod
numquam thesmothetas videmus legibus obstrictoS, ut certa quaedam accusationum genera reci·
perent; at de euthynis illud interdum factum esse titulorum testimoniis comperimus. Id autem
frustra institutum esset, si thesmothetis licuisset suo arbitrio de causis in Judicium deducendis
statuere.

--- ——- --—-—--

1 ἐπιγράφεσθαι verbum de ea re sollemne videtur fuisse3 cf. Sandys. in adnot. wil. 11, 235.

² ἀ[νακρίνας] a Lipsio Waytioque restitutum ita videtur unum huic loco aptum, ut de eo supplemento
dubitari non possit

³ Cf. praeterea Att. Proc. p. 213.

⁴ Apte verbi παραλαμβάνειν usus mihi videtur illustrari eis, quae in traditionum tabulis leguntur3 cf.
imprimis CIA 11, 809 b, v. 46 sq.: τάδε παρελάβομεν καὶ ἁπελάβομεν σκεύη ξύλινα ἐν νεωρίοις, ubi manifesto παραλαβεῖν
est ,in Empfang nahmen‘, ἀπολαβεῖν ,abnehmen‘.

