¹ De Atheniensium
logistis euthynis synego‘ris· ‚ff
--*-—— ‘i '¹ ὴ ,’

De Atheniensium logistis euthynis synegoris quaestionem satis intricatam et jam diu mul-
tumque inter philologos tractatam quod hac oblata occasione denuo· tractandam censuimus, fortasse
non reprehendemur ab eiS‚ qui, quomodo haec quaestio comparata sit, perspexerint. Ea enim, quae
ante Aristotelis de Atheniensium re publica librum redivivum de rationibus a magistratibus Atticis
post munera deposita redditis conscripta erant, plus minus omnia luculento illius testimonio irrita
facta sunt. Neque defuerunt, qui hoc novo doctrinae lumine allato de logistis quoque euthyuisque
quaestionem redintegrarent3 et maxime qui antiquitatum Atticarum enchiridia composuerunt (Victor
Thumser‚ Georgius Busolt, Gustavus Gilbert), facere non potuerunt, quin in hanc quoque rem data
opera inquirerent. Cum tamen eorum alius alia de hac re protulerit, non plane supervacaneum
videbitur, quae recte disputata esse existimemuS‚ breviter complecti. Neque enim Wilamowitzio,
qui nuper, qua est elegantia doctrinae quoque ingenii acumine, librum de Aristotele confecit in
eoque etiam hanc nostram quaestionem pertractavit,¹ in omnibus rebus —— etsi in plurimis gravissi-
misque —- adstipulandum esse crediderim. Quae cum ita sint, hoc nobis proposuimuS, ut virorum
doctorum opinionibuS, quae antiquioribus temporibus prolatae nunc stare amplius non possunt,
plerumque praetermissis ea, quae vel inter omnes videantur constare vel ab aliis recte explicata
esse, breviter indicemus3 quae vero minus recte putemus perspecta, ea paullo plenius exponamus

Praestat sine dubio exordium facere ab ea euthynarum Atticarum forma, qualem Aristotelis
temporibus fuisse ipsius philosophi testimonio cognovimus‚2 postea quaerere, qualis antea fuerit.
Nam Aristotele duce, etiamsi non omnia singula nimis accurate ac dilucide indicavit, tutissimi
ibimuS, cum, quae alioquin traduntur, licet magni interdum sint momenti, tamen plerumque parum
inter se cohaereant.

Atque id quidem Jam diu cognitum erat, omnibus magistratibus Atticis rationes fuisse
reddendaS, immo, quicunque pecuniae publicae quamvis exiguam partem privati administraverant
vel quavis potestate publica ornati fuerant, ejusmodi rationum examini subjectos fuisse.³ Nec
minus illud jam pridem innotuerat, diversos magistratus in talibus rationibus reposcendis adhibitos
esse, in quorum negotiis accuratius definiendis maxime elaboravit Rudolfi Schoellii4 acre ingenium3

-ῄ--ή

 

² U. von Wilamowitz·Moellendorfl'‚ Aristoteles und Athen, Berl. 1893. 11, ΝΥ. 12: λόγος und εὔθυνα.

(lum in eis, quae insequuntur, wil. notam nude positam invenies, hunc librum intellegendum esse scias.
-.· aristot„ Πολ.. 2429. 48, 3—5. 54, 2.

³ Aesonia. 111, ιε. 17. 22. 456823

⁴ De synegoris atticis, J enac 1876.

