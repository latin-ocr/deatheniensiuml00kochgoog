14

 

accusarent.¹ Accusatis autem magistratibus licebat siue dubio statim se defenderc3 qui vero non
aderant, ei certo contumaciae poena afficiebantur. 2

De ipsis accusationibus in illa euthynarum actione usitatis deque poenis magistratibus
hypeuthynis constitutis certius aliquanto judicare nobis licet. Utrasque enim, et accusationes et
poenaS, quas statuere judicum erat, certis legum linibus circumscriptas fuisse Aristotelis (Πολ.
Ἀθ. 54.) verbis evincitur, unde cognitum habemus, tria omnino criminum genera legitima fuisse:
κλοπῆς, δώρων, ἀδικίου. Omnibus illis criminibus multae tantummodo statutae erant, nulla alia
poena (Wil. II, 232). Nam qui pecuniam publicam per fraudem in suum usum converterant,
κλοπῆς accusati summa decemplici delicti sui poenas luebant. Similiter, qui pecunia jus adulte-
raverant, eis decemplex pecunia illa, qua erant empti, solvenda erat. -Qui autem non tam dolo
malo quam neglegentia deliquerant aliquid, quo rei publicae damnum esse illatum videbatur, eis
multa simplex statuta erat. Praeterea lege erat sancitum, ut simplices multae, uisi ante prytauiam
nonam solutae essent, duplicarentur, quod non cadebat in multas decemplices. Omnia haec, ut
inter se concinunt, ita optime videntur convenire cum tota illa eutbynarum ratione, de qua supra
diximus; in ea enim maxime agebatur de detrimentis, quibus magistratuum culpa populus affectus
erat. Supplicium igitur et capitis deminutio ab illa actione prorsus aliena erant,³ eaque omnia,
quae de peculatus causis traduntur ab oratoribus sane inter se nonnumquam pugnantia, ad eam
videntur euthynarum formam pertinere, de qua infra sumus dicturi.⁴ Quae cum ita sint, errant
haud dubie, qui logistas γραφὰς κλοπῆς vel δώρων instruxisse putent. (Busolt p. 226. Gilbert
p. 252). Nam compendiaria illa ac praesens de magistratibus actio γραφῆς nomine appellari nequit.
Et praeter rationes magistratuum hypeuthynarum intra certum temporis spatium dijudicandas
dubito an alia nulla fuerint logistarum synegororumque negotia. Propterea etiam causas rationum
non rcdditarum (δίκας vel potius γραφὰς· ἀλογίου) ad thesmothetas quam ad legistas referre malim.
‘Sed de hac re certi quidquam statuere non licebit.

Pauca sed· ea memorabilia iu decreto circ. ol. 84. de colonis in Euboeam deductis facto
leguntur (Cu. Ι, 29). Comperimus enim, siquidem vers, 12. recte restitutus est, rationes magi-
stratibus in ipsa terra Hestiaeotide reddendas fuisse, ita tamen, ut res graviores (id quod ex
versibus extremis potest concludi) judicibus Atticis reservarentur. Quod cum ita sit, dubium
videri potest, num εὔθυναι in notissimo illo de Chalcidensibus decreto (cm IV, 27 a) ad euthynas
referri possint. Sed hanc rem tangere nunc non audeo.

.-.- ---——-—---

¹ Hominem isotelia praeditum in tali re accusatorem fuisse docet Lipsius Att. Proc. 257, n. 148. Sed
exteros quoque accusatores admissos esse demonstrat Dem. XIX, 81: ἀλλὰ μὴν ὅ γε δῆμος ὁ τῶν Φωκέων οὕτω κακῶς
καὶ ἐλεεινῶς διάκειται, ὥςτε μὴ περὶ τοῦ κατηγορεῖν τὰς· Ἀθήνησιν εὐθύνας· εἶναι τὸν λόγον.

2 Cf. [hys] XX, 18. (de prioribus Polystrati euthynis).

⁸ Quod wil. 11, 237. suspicatus est, Athenienses nonnumquam legibus neglectis etiam in euthynis compen-
diariis supplicia decrevisse, ejus rei certe nullum exstat exemplum.

⁴ Contra, quae Demosthenes de Gallia narrat (XX, 273:. μικροῦ μὲν ἀπέκτειναν), quin ad εῖςαγγελίαν
referenda sint, nullus dubito, certe non ad euthynas, quarum postea demum mentio fit (ἐν δὲ ταῖς εὐθύναις πεντή-
κοντα ἐπράξαντο τάλαντα). Quinque ergo talentis ille emptus esse arguebatur.

 

 

