ἰ’

 

..-

proba'ta, virOS, quos nihil mali in munere administrando commisisse judices declaravissent, denuo de
magistratu gesto potuisse in judicium vocari? Hauc difficultatem enodare vix possumus, nisi
statuimus, prius illud examen magis perfunctorium quasi non propriam fuisse actionem judicialem,
in eoque judices populi quodammodo vices gessisse. Probatur id fortasse etiam ea re, quod
interdum euthynas praeter γραφάς et δίκας commemoratas videmus: [Xen] Πολ. Ἀθ. III, 2
[Dem.] XLVI, 9. Quod etsi satis jain inter omnes constat, tamen hoc loco de industria plenius
exposuimus, quod magni est momenti ad euthynarum, quas compendiarias diximus, rationem
cognoscendam et definiendam.

Omnes magistratus, non solum eos, qui fraudis alicujus suspecti essent, post muneris
annum in judicum juratorum judicium introductos esse Schoellius (l. 1. p. 13), perspexit. Apte
hoc examen gesti magistratus cum illo comparatum est, cui, antequam magistratum gererent,
subJecti erant omnes, qui yel sorte vel suffragiis ad munus quoddam destinati erant. Utroque
enim, et δοκιμασίας et εὐθυνῶν, judicio prohibebatur, ne quis contra populi, apud quem summa
potestas crat, voluntatem aut capesseret rem publicam aut munere suo juste recteque defunctus
esse videretur. Euthynis dijudicandis quingenos singulos adfuisse judices in lex. cantabrig.
p. 672, traditur, neque est, cur de ea re dubitemus. Porro omnes ejusmodi causas a logistis
instructas esse, in eo et veteres et recentiorum temporum viri docti consentiunt. In solis autem
praetorum euthyniS, quarum omnino singularis erat condici0, praesidium erat penes thesmothetaS,¹
easque ob eam rem ab hac quaestiuncula segregandas duximus. Una cum logistis munere
fungebantur synegori quidam ‹Aristot. Πολ. Ἀθ. 54. Lex. Cant. l. l. Lex. Seguer. V, Bekk. Ι, 301;
cf. etiam Harp. p. 173); euthynos autem ab illa actione compendiaria alienos fuisse nunc scimuS‚
ante Aristotelis librum inventum ne suspicari quidem potuimus.

Quod autern Aristoteles disertis verbis monet, solos logistas cum synegoris rationes
hypeuthynis reddendas curavisse, ² id Wilamowitzius (Ι, 227) ita explicabat, nt Aristotelem hoc
loco alterius cujusdam scriptoris errorem refutare censeret. Comparat enim cum eis, quae
apud nostrum leguntur, Harpocrationis³ verba3 ex eis elucere virum doctum, cujus auctoritate
haec nitantur, primas in magistratuum rationibus reddendis partes non logistis, sed euthynis
tribuisse. Recte Wil. indicavit, quid in tali verborum interpretatione parum credibile sit. Quomodo
enim homo aequalis de illis institutis publicis tam perversa tradere potuit? Tota res quomodo se
habeat, non satis adhuc perspectum videtur et licebit certe viri doctissimi pace aliam explicandi

- με-- .-.--.α-

¹ Gilbertus, qui l. 1. p. 251, n. 2. hoc Polluci VIII, 88. credere noluit, oblitus est rem sibi cum ipso
Aristotele gerendam esse (Πολ. Ἆθ. 59).

² Οὒτοι γάρ εἰσι μόνοι [οἱ] τοῖς ὑπευθύνοις λογιζόμενοι καὶ τὰς εὐθύνας εἰς τὸ δικαστήριον εῑςάγοντες.

³ p, 88. Bekk εὔθυμοι ὄνομα ἀρχῆς παρ’ Ἀθηναίοις· ι’ τὸν ἀριθμὸν ἦσαν ἄνδρες, παρ’ οἷς ἐδίδοσαν οἱ πρεσβεύσαντες
ἢ ἄρξαντες ἢ διυικήσαντές τι τῶν δημοσίων τὰς εὐθύνας· διείλεκται περὶ αὐτῶν Ἀριστοτέλης ἐν τῇ Ἀθ. πολ. Concedere
non possum eum, qui haec scripsit, errasse, cum ἀρχὴν eutbynos diceret. Non enim a fori Attici usu alienum videtur
senatorum collegium (siquidem euthyni erant senatores), quod singulari quadam potestate auctum erat, et ipsum
ἀρχὴν appellari, praesertim cum vix de senatu universo hanc vocem usurpare prorsus perversum sit. Vide quam
Aristoteles (Πολ. Ἀθ. 43-62) conjunctim cum ceteris magistratibus disserat de ,senatu (ut pauca afferamus: 47:
συνδιοικει· δὲ καὶ ταῖς ᾅλλαις ἀρχαῖς τὰ πλεῖστα, et magis etiam perspicue 62 ext. ἄρχειν δὲ τὰς μὲν κατὰ πόλεμον ἀρχὰς
ἔξεστι πλεονάκις, τῶν δ’ ἄλλων οὐδεμίαν, πλὴν βουλεῦσαι δίς).

